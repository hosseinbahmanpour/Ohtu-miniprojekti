# Loppuraportti

## Osallistujat:
* Hossein Bahmanpour
* Daniel Martinez
* Jani Takkinen
* Joni Luhtalampi
* Kimmo Linnavuo
* Erika Järvinen

## Sprint 1

Ongelmia Trellon käytössä sekä Burndown-käyrän tuottamisessa. Ensimmäisen viikon työmäärä suhteessa käytettäviin tunteihin oli liian suuri. Projektin käynnistäminen ja alun tuottamiseen vaaditut toimenpiteet veivät yllättävän paljon aikaa. Ensimmäisellä viikolla olisi ollut mielekästä saada hieman ohjausta erilaisten projektityökalujen suhteen sekä niiden vaatimiin asennustoimenpiteisiin.
  
  Yleisesti projekti saatiin alkuun hyvin, mutta esimerkiksi arkkitehtuuriin liittyvät
ratkaisut saatettiin tehdä hieman ennenaikaisesti. 


## Sprint 2

Trellossa tapahtuneet päivitykset eivät ole seuranneet liiemmin käytännössä 
tapahtuvaa taskien jakautumista tai valmistumista. Usein on käynyt niin, ettei 
valmiita taskeja ole merkitty ja siirretty done-pinoon.

  Ongelmallista oli myös se, etteivät kaikki ryhmän jäsenet olleet välttämättä samalla kirjan sivulla siitä, miten Trelloa piti hyödyntää. Tämä asia nostettiin esille seuraavan sprintin alussa ja sovimme yhteiset käytänteet Trellon päivittämiseen.

## Sprint 3

Mongon ja Herokun yhteistoimivuusongelmia. Onneksi ryhmästämme löytyi muutama osaavampi henkilö ja saimme ongelmat ratkaistua. 
  
  Käytimme ryhmän sisäiseen viestintään Whatsappia, joka ei ollut kaikkien ryhmäläisten mieleen. Keskustelimme vaihtoehtoisista viestintäkanavista, mutta emme päätyneet lopulta mihinkään ratkaisuun, vaan jatkoimme Whatsuppin käyttämistä projektin loppuun asti.

## Sprint 4

Sprintin 4 aikana kohtasimme aikaisempia Sprinttejä enemmän aikataulun sovittamisongelmia. Onneksi Trellon käyttö oli tässä vaiheessa jo kaikille tuttua, joten etätyöskentely sujui ongelmitta. 

## Mikä sujui projektissa hyvin, mitä pitäisi parantaa seuraavaa kertaa varten?

Kaikki ryhmän jäsenet ovat olleet innokkaita ja halukkaita edistämään projektia.
Projektin tuotantoon vieminen oli käytännössä yhden henkilön varassa koko ajan. Ensi kerralla kaikilla pitäisi olla tarvittavat oikeudet ja osaaminen tätä varten. Tietyt asiat ovat saattaneet olla liikaa tiettyjen ihmisten harteilla ja joihinkin asioihin liittyen monet tiedot ovat olleet liikaa tiettyjen ihmisten pääkoppien sisällä. Jos nämä ihmiset olisivat esimerkiksi sairastuneet, olisi mahdollisesti projektin jatkaminen valmistumiseen asti ollut
tietyissä askelissa todella hankalaa. 

  Positiivista on, että asiat ovat tulleet tehtyä, tosin parantamisen varaa voisi olla ainakin aikataulutuksessa. Nyt asiat valmistuivat usein hieman liian viime tingassa.
Olemme tyytyväisiä projektin lopputulokseen ja sen parissa työskentely on ollut hauskaa.

## Mitä asioita opimme, mitä asioita olisimme halunneet oppia ja mikä tuntui turhalta?

Ensimmäisten viikkojen aikana käytetty työaika kului suurimmilta osin työkalujen (Trello, arkkitehtuuri (spring/selenium)) käytön opetteluun. Niiden optimaalisen käytön opettelu tuntui paikoin turhalta sekä turhauttavalta, sillä olisimme halunneet käyttää enemmän aikaa mielestämme projektin oleellisempiin asioihin. Oli turhauttavaa suunnitella ja koodata projektia eteenpäin ja samanaikaisesti tapella yksittäisten palikoiden toimivuuden kanssa Seleniumissa
ja/tai Springissä. Kun ottaa huomioon jokaisen laskennallisen viikko työmäärän, olisi ongelmatilanteisiin mielekästä saada ohjausta. Nyt yksittäisten yhteensopivuusongelmien ratkaiseminen saattoi kuluttaa useamman henkilön laskennalliset työtunnit kokonaan.
  
  Jatkossa projektissa olisi hyvä olla erillinen sprintti 0, jonka aikana saisi ohjausta sopivien työkalujen valintaan sekä apua työkalujen alkutoimenpiteiden kanssa.
  


